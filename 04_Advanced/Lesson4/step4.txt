Острів Хортиця
Пронизана непереможним козацьким духом Хортиця, розкинувши свої володіння на однойменному острові посеред широких вод Дніпра, символізує волю українського народу. Острів Хортиця — це Національний заказник. Завдяки музеям, історико-культурним комлексам, панорамам та історичному надбанню він відображає історію Хортиці ще з незапам’ятних часів, зокрема її найбільш яскравий і важливий козацький період, коли острів був колискою Запорозької Січі. Історичне минуле Хортиці зумовлене її розташуванням і численними природними багатствами.
Острів оточений скелями, порогами, більш мілкими островами, які обрамовує нестримна стихія води. Так ось із чого писав Тарас Шевченко свої відомі рядки: «Реве та стогне Дніпр широкий...»
Це найбільший острів на Дніпрі.
Неповторним його робить рідкісне поєднання на одній території різноманітних природних комплексів і цілинних степів, байрачних і плавневих лісів, наскельної рослинності, рідкісних видів рослин, пам’яток геології. Серед головних принад острова — давнє святилище, якому понад 4000 років, його згадував у своїх нотатках візантійський імператор Константин Багрянородний.
Уявіть острів завдовжки 12 кілометрів, де на півночі височіють Три Стовпи — скелі Диван, Похилий і Середній.
Стовпи з давніх часів уважаються воротами, входом на Хортицю. Зараз ці гранітні скелі заввишки до 35 метрів уподобали альпіністи. У південному напрямку скелі поступово переходять у плавневу частину з мальовничими балками та степом.
У шістнадцятому столітті там були розташовані добре укріплені воєнні табори (січі), курені, церкви (козаки були віруючими християнами), пізніше було закладено верф, де козаки й майстри під керівництвом віце-адмірала Н. А. Сенявина збудували веслувальну флотилію. Хортиця — унікальна історична й археологічна пам’ятка.
У музеї українського козацтва представлено Історико-культурний комплекс «Запорозька Січ», де інсценовано житло та господарські споруди козаків, укріплення з гарматами, курені й багато іншого, що, без сумніву, допоможе відчути атмосферу тих часів.
А панорами боїв і зборів козаків виконано до найтонших дрібниць.
На південно-східній частині острова — Фольклорно-етнографічний кінний театр «Запорозькі козаки», де проводяться кінні спектаклі, вистави, що демонструють козацькі убранства, ремесла, бої на шаблях.
На території музею також можна побачити залишки автентичних укріплень, предмети побуту, монети, зброю, гармати. Стародавні кургани, скіфські плити, кам’яні композиції просто неба влаштовані так тонко й ненав’язливо, наче до цього їх ніхто й пальцем не чіпав.
Ті, хто люблять природу, віднайдуть на острові рідкісні рослини, багатовікові дерева, столітню дику грушу, стародавні дуби, татарський клен, чорну та сріблясту тополю, соснові ліси, що разом налічують приблизно 960 видів. Переважно в байраках водиться понад 30 видів тварин: косулі, вепри, лисиці — і майже 120 видів птахів, як-от: коршаки, чаплі тощо.

Відвідавши Хортицю, ви доторкнетеся до славного минулого України, побачите природу в її первісній красі й переконаєтеся, що козацькому роду таки нема переводу!
(За В. Чабаненком).

їхати до магазину, іти по дорозі, лежати на столі, кинути під лаву
ніч перед боєм, прийти за годину, початок об одинадцятій
не виконати через хворобу, плакати від горя, сміятися з радості
жити заради добра, подарувати на пам’ять, іти по хліб
завітати при нагоді, бігти незважаючи на перешкоди
проїхати зо два кілометри, придбати близько десятка книг
борошно без домішок, книга для вчителів, засіб від опіків
спостерігати за зірками (за об’єктом), забути про печаль (про об’єкт)

коло двору, над Дніпром,
край берега, кінець
уздовж столу, поруч батька,
біля матері, уздовж дороги
на той час, по діброві, ночами, за царя Тимка, під час, до схід сонця, під Різдво, по вечері
від радості, з горя,
через обставини
для досягнення, stop на продаж,
по хліб, за маслом, заради життя, задля матері, про запас